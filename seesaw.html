
<!DOCTYPE html>
<html lang="sr">
<head>
        <!-- Google tag (gtag.js) -->
<script async src="https://www.googletagmanager.com/gtag/js?id=G-N3NPY3SWJB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-N3NPY3SWJB');
</script>
  <meta charset="UTF-8">
  <meta name="viewport" content="width=device-width, initial-scale=1">
  <title>See/saw – Aleksandar Gazibara</title>
  <link rel="stylesheet" href="style.css">
  <link rel="icon" type="image/png" href="/img/favicon.png">

</head>
<body>
<main>
  <h1>See/saw</h1>
  <h2>Aleksandar Gazibara</h2>

 <div style="text-align: center; margin: 2rem 0;">
<img src="img/seesaw.png"  width="220" height="auto"  class="img-fluid hero-animacija">


</div>


<p>
    – Zdravo, Danijele... hodi, sedi.<br>
 – Ko si ti?<br>
 – Nije to sad važno. Sedi ovde sa mnom.<br><br>
Tek tada primeti drvenu ljuljašku okačenu o dva užeta koja su se gubila visoko u tami. Prostor je bio obavijen tišinom. Ispod – mirna površina, možda jezero.<br><br>
– Kako sam se ja ovde našao?<br>
 – Kako si, Dani?<br>
 – Tako me je samo majka zvala.<br>
 – Kako si?<br>
 – Trenutno... zbunjeno – reče Danijel i oprezno spusti pogled ka vodi.<br>
 – Razumljivo. Ali kako ti je u životu?<br>
 – Hm... to je komplikovano.<br>
 – Zašto?<br>
 – Pa ne znam ni sam. Ne razmišljam o tome duboko filozofski. Sve je u redu, ali istovremeno prazno i banalno; nisam zapravo zadovoljan.<br>
 – A šta bi te učinilo zadovoljnim?<br>
 – Kakvo je to pitanje?<br>
 – Suštinsko, zar ne?<br>
 – Da.<br>
 – Onda?<br>
 – Kada sam bio mlađi, pisao sam.<br>
 – Zanimljivo.<br>
 – Maštao sam da budem pisac...da posmatram svet oko sebe i da možda dođem do nečega vrednog zapisivanja. Ljudi meni daju pažnju, ja njima događaje i rasplet.<br>
 – Već bolje zvučiš.<br>
 – Zanimljiva mi je tema.<br>
 – Možda zato što pričamo o onome što ti je oduvek bilo blisko.<br>
 – A šta ti zapravo hoćeš?<br>
 – Samo da malo razgovaramo – ljuljaška se blago zaljulja.<br><br>
Ako je ovo noć, onda je bez ijedne zvezde i odsjaja.<br><br>
 – Kada bih mogao da ti ispunim želju, šta bi to bilo, Dani?<br>
 – Ha... kao duh iz boce – reče Danijel, a onda mu lice prekri tanka senka.<br>
 – Možda dug život... Moji su otišli prerano.<br>
 – Eh, da, a šta bi te još usrećilo?<br>
 – Pa rekao sam ti već, voleo bih da ponovo pišem.<br>
 – Pa, nisi to baš tako rekao, ali to jeste dobar odgovor. Suštinski. Ali naravno... ko sam ja da ti to kažem.<br>
 – Da, ko si?<br>
 – Nije to mnogo važno. Dani, mislim da smo se sve dogovorili. I da će sve biti u redu. Krećem sada. Nećemo se uskoro videti. Pozdravljam te.<br>
 – Da... doviđ... mislim, zdravo – reče Danijel zbunjeno.<br><br>
Kada se malo pribrao i pre nego što je otvorio oči, osetio je da leži. <br><br>Prostorom je vladao miris joda. Isprekidani alarmi i digitalni otkucaji aparata remetili su tišinu. Shvatio je da ne oseća noge – visile su, fiksirane u držačima.<br><br>
– G-dine Mitroviću, čujete li me? Molim vas, ne pomerajte se. Doktor kaže da ste imali ozbiljan udes. Na sreću, niko nije stradao. Sve će sada biti u redu. Samo se opustite.<br><br>

 
</p>


<a href="index.html" class="back">← Nazad na početnu</a>
</main>
</body>
</html>
