
<!DOCTYPE html>
<html lang="sr">
<head>
        <!-- Google tag (gtag.js) -->
<script async src="https://www.googletagmanager.com/gtag/js?id=G-N3NPY3SWJB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-N3NPY3SWJB');
</script>
  <meta charset="UTF-8">
  <meta name="viewport" content="width=device-width, initial-scale=1">
  <title>Čardak – Aleksandar Gazibara</title>
  <link rel="stylesheet" href="style.css">
  <link rel="icon" type="image/png" href="/img/favicon.png">


</head>
<body>
<main>
  <h1>Čardak</h1>
  <h3>Kratka intergalaktička epopeja o ljubavi i oblacima</h3>
  
  <h2>Aleksandar Gazibara</h2>

 <div style="text-align: center; margin: 2rem 0;">
<img src="img/cardak.png"  width="280" height="auto"  class="img-fluid hero-animacija">


</div>
<br><br>
 
<h2>Ave Gravius</h2> <br>

<p>Godina 2225. Dvor. Gravius je nervozan. Novi čardak i dalje nije spreman.<br><br>

- Gnjido!<br>
- Da, vase besmrtno bogoljubavičanstvo?<br>
- Čardak?<br>
- I dalje rade na pogonu.<br>
- Ako ne poleti večeras, oni će. U delovima.<br><br>


<h2>Dvor</h2>
<br>
Predsednički dvor je gigantska sfera poslednje generacije.  Visoka 173 metra, sastavljena od 20 miliona LED modula. Na svakom Graviusov lik, istovremeno projektovan spolja i iznutra.  <br><br>
Za izgradnju koja je trajala 4 duge godine potrošeno je više od 140% budžeta.  Ali, novi dvor je bio velelepno zdanje.<br><br>
U središtu dvorane, u takozvanom diginaosu, lebdi digizorb — Graviusova lična kapsula, deset metara u prečniku. Iz nje gotovo nikada ne izlazi.<br><br>
Spoljašnjost digizorba neprekidno emituje scene iz njegovog političkog života: neka vrsta highlight reel-a. Ponekad, samo blago nasmejano lice. A kad se obraća narodu: livefeed, poznat kao OMNI MEGAFEED.<br><br>
Gravius svoj digizorb zove čardak. Pošto se ne kreće, s vremenom je počeo da se pretvara u amorfnu masu. A kako mu je težina neprekidno rasla, jednog dana odlučeno je da mu treba novi - veći.<br><br>
Novi čardak je tehnološko čudo, delo dvorskih inženjera. Može da leti širom carstva, pa i da služi za intergalaktička putovanja. Kada zatreba, krov LED sfere se otvara, a kroz kružni otvor (nalik na Panteonov), čardak može da bude lansiran u spoljašnji svet. </p>

<h2>Scriptum delictum</h2>
<br>

— Gnjido! 
— Da, besmrtni?<br>
— Je l’ konačno uhvaćeno ono bedno piskaralo?<br>
— Jeste, besmrtni.<br> 
 — Dovedite ga smesta.<br><br>
Nekoliko trenutaka kasnije, doveden je pisac koji se usudio da piše kratke satirične priče o Graviusu. Naravno, to je bilo strogo zabranjeno. Bačen je na kolena ispred digizorba.<br><br>
— Da li je krenuo OMNI MEGAFEED? — upita Gravius, dok je njegovo lice visine deset metara treperilo sa zida digizorba.<br>
 — Jeste, besmrtni.<br>
 — Vrlo dobro. Kako se ti zoveš?<br>
 — Sizifon, vaše besmrtno bogoljubavičanstvo.<br>
 — Hah! Život piše drame. Sizifone, bio si hrabar. I glup. Niko ne može da piše protiv mene. Nikada. Tvoja kazna je sledeća:<br>
Svakog dana napisaćeš novu priču u kojoj me slaviš. Ako budem zadovoljan, ideš. Ako ne budem, pišeš i dalje. Jasno, Sizifone?<br>
 — Da, besmrtni.<br>
 — Vrlo dobro. Vodite ga u tamnicu.<br>


<h2>Zrno sumnje</h2>
<br>
Ubrzo potom, carstvom je počela da se širi opaka bolest. Podanici su sve otvorenije pokazivali nezadovoljstvo Graviusovom vladavinom. Kao da ga više ne vole.<br><br>


Zgrožen, Gravius je bolest nazvao — neljubavicanstvo.<br><br>
Iz dana u dan, simptomi su se pogoršavali. Sve više zaraženih, sve manje poslušnih.<br><br>
A posledice su bile konkretne: niko više nije hteo u rudnike. Veltrijum je nestajao, a time możda i njegovo celo carstvo.<br><br>


<h2>Kriza Veltrijuma</h2>
<br>
Veltrijum je ključni element za rad Graviusovog kvantnog jezgra, kao i za armiju digidroida, androida u njegovoj službi.<br><br>
Model DD-9000 je najnaprednija verzija dosad. Nalazi se na granici svesnosti. Veruje se da će naredna generacija u potpunosti moći da zameni ljude.<br><br>
Ali, problem je rudarenje. Iskopavanje Veltrijuma je vrlo rizično. Ljudi masovno ginu u rudnicima, a nestašica traje već godinama. <br><br>Robota ima, ali nema dovoljno ljudi da ih održavaju u životu.<br><br>
Sve ovo Graviusa čini metanervoznim.<br><br>
— Pobogu, lažite da imamo neki plan! Na primer, uvešćemo mega olakšice za porodice sa mnogo dece. Potrebni su nam ljudi! GNJIDO!<br>
— Vaše bogoljubavičanstvo... možda je već prekasno. Iz svih delova carstva digidroidi javljaju iz da ljudi više nema.<br>
— PROKLETINJSTVO NEMOGUĆAVNOSTI! — reče Gravius, istovremeno zabrinut i ljut. — Donesite mi OMNIGADGET!<br>
Donesoše. Gravius ga uze u ruke.<br><br>
— Hm... dobra ergonomija. Je l’ ovo stvarno kvantni gedžet?<br>
— Da, besmrtni.<br>
— I ima samo dva dugmeta?<br>
— Da, besmrtni. Switch za prelazak na drugi svet. Switch & Kill — za prelazak u drugi i potpuno uništenje postojećeg.<br>
— Hm... zabavno — reče Gravius.<br><br>
Još malo ga je držao u rukama, pa odluči da proba. Pomisli:

— Ovaj svet je ionako propao. Niko me više ne voli. A nema ni ko?<br><br>

Kliknu Switch & Kill.<br><br>

Zaslepi ga ljubičasti snop svetlosti, a zatim, belina dana. Bio je u nekom drugom svetu. Ali avaj, iz daljine dopiraše nepodnošljiva graja.<br><br>

— Šta je sad ovo?<br><br>

Iz Digizorba posla digidronove da izvide situaciju. Na žalost, ljudi postoje. Ogroman broj. I, izgleda, u ovom svetu uopšte nema digidroida. Samo ulice pune protesta. Transparenti. Parole. Mržnja. Prema meni?<br><br>

— Pobogu, kakav je ovo svet? Switch & Kill!<br><br>

Gravius je veći deo poslepodneva proveo skačući iz sveta u svet. Slomljen. Razočaran. U neverici.<br><br>

— Da li je moguće da postoji ovoliko svetova u kojima sam nevoljen?<br><br>


<h2>Prijateljski susret</h2>
<br>
Prošlo je nekoliko meseci otkako je Gravius prvi put uzeo kvantni gedžet u ruke. Danima i nedeljama je lutao svetovima, tražeći onaj u kome i dalje vlada bogoljubavicanstvo. Nažalost, neuspešno.<br><br>
Umoran, iscrpljen, bez volje, odložio je gedžet. U tom trenutku, Digizorb je registrovao signal. Stizao je iz dubokih slojeva univerzuma.<br><br>
— Hm... šta je sad ovo? — pomisli Gravius.<br><br>
 Poruka je glasila:<br><br>

„Imam rešenje za tvoj problem. Šaljem ti koordinate. Očekujem te. Tvoj jedini prijatelj.“<br><br>
— Digizorbe! Bez oklevanja, krenimo!<br><br>
I tako poče Graviusovo putovanje ka središtu univerzuma.<br><br>
Uključio je propulzivni pogon i poleteo brzinom jednakom brzini svetlosti. Nešto o čemu je sanjao još kao dete. On, kao jedini ikada. Niko pre. Niko posle. Ja i svetlost. Svetlost = ja.<br><br>
(Možda bih mogao da se preimenujem u Luja? Odlična ideja!)<br><br>
Nakon izvesnog vremena, našao se nadomak Megagantue, najveće crne rupe u poznatom univerzumu.<br><br> Znao je ponešto o tom fenomenu. Na primer: da ne bi trebalo da pređe horizont događaja (mada to znaju i osnovci).<br><br>
Ali nešto mu je govorilo da nastavi.<br><br>
Pa, tamo je bio njegov jedini preostali prijatelj.<br><br>
Kapsula se zavrtela i prešla liniju nepovratka. Možda sam pogrešio, pomisli. Ali, i dalje sam živ. Nazdravlje, Graviuse.<br><br>
A šta ako sam ostao jedini u univerzumu? Pomisao se pretvorila u sumnju, sumnja u vrtlog. A vrtlog, u tamu.Iznenada, izgubi svest.<br><br>
Kad je došao sebi, pred njim je stajao stariji čovek: duga seda kosa, brada, izborano lice, mudre plave oči, uporan pogled. Ali ono što je prvo primetio bio je osmeh.<br><br> Blag, iskren, sa borama koje su se savijale oko očiju i usta.
Iskreni osmeh, pomisli Gravius. Ja to umem da prepoznam.<br><br>
— Ko si ti? — upita napokon Gravius.<br>
— Reći ću ti bez okolišanja, Graviuse. Ja sam Bog.<br><br>

Gravius proguta knedlu. Nije bio religiozan, ali ova situacija je bila upečatljiva.<br><br>
— Ti si me zvao?<br>
— Jesam. Video sam da si u nevolji. Hteo sam da ti pomognem. Upoznaj mog pomoćnika — Kikoca.<br><br>
Gravius tek tada primeti grbavog, neuglednog, niskog čoveka koji ga je pomno pratio pogledom.<br><br>

— Hm... drago mi je. Ja sam Gravius.<br>
— Znam sve o tebi, hihihih - kezeći se, kroz zube reče Kikoc.<br>
— Graviuse, da skratimo — reče Bog. — Imaš problem. Ja imam rešenje. Vidiš li ovo dugme?<br><br>
Pokaže mu metalnu napravu.<br><br>
— To je OMNIDUGME svih dugmadi.<br>
 — I čemu služi?<br>
 — Jednostavno. Pritiskom brišeš ceo univerzum. Ostaješ sam. Bez neljubavicanstva.<br>
 — Aha... znači, jednim klikom?<br>
 — Jednim.<br><br>
Gravius zastade. Sve mu je bilo i iznenađujuće i kristalno jasno u isto vreme.<br><br>

„Pa zašto, pobogu, ne bih hteo da uništim univerzum pun ljudi koji me ne vole?“, pomisli. „Ovaj Bog mi deluje sumnjivo. Ima li on uopšte pameti?“<br><br>
— Razumeo sam. Dakle, mogu da ga pritisnem kad poželim?<br>
— Možeš.<br>
— Imam još samo jedno pitanje.<br>
— Reci, Graviuse.<br>
— Zašto... me... niko... ne voli?<br>
Bog ga pogleda. Uzdahnu tiho.<br><br>
— Graviuse... pa, zato što si bolid.<br><br>



Nekoliko trenutaka — tajac.<br><br>
Zatim, Bog i Kikoc prasnuše u nekontrolisani smeh koji je odzvanjao univerzumom.<br><br> 
Gravius besno pritisnu dugme. Ništa.<br><br>
 „Ipak ništa od ove lakrdije.“ pomisli.<br><br>
Zatim — prasak. Gravius se rasprsnu u paru.<br>
U prostoriji osta samo tamni oblačić.<br>
Polako je čileo, a onda sasvim nestao.<br>
Kao da ga nikada nije ni bilo.<br><br>
Bog pogleda Kikoca.<br><br>
— Jesam li ti rekao da je bolid.

</p><br><br>

<a href="index.html" class="back">← Nazad na početnu</a>
</main>
</body>
</html>
