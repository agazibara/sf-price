
<!DOCTYPE html>
<html lang="sr">
<head>
        <!-- Google tag (gtag.js) -->
<script async src="https://www.googletagmanager.com/gtag/js?id=G-N3NPY3SWJB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-N3NPY3SWJB');
</script>
 

  <meta charset="UTF-8">
  <meta name="viewport" content="width=device-width, initial-scale=1">
  <title>Retrofit – Aleksandar Gazibara</title>
  <link rel="stylesheet" href="style.css">
  <link rel="icon" type="image/png" href="/img/favicon.png">

</head>
<body>
<main>
  <h1>Retrofit</h1>
  <h2>Aleksandar Gazibara</h2>

 <div style="text-align: center; margin: 2rem 0;">
  <img src="img/retrofit.png" width="250" height="auto">
</div>

 <br>
<p>


<h2>Taedium vitae</h2>
Kuda ide ovaj svet? Tehnologija i napredak, čemu? Da sam samo rođen koji vek<br> ranije. Da mogu da biram, rekao bih: 19. vek. A gde tačno? Pa, Pariz. Imam<br> utisak da je Pariz tog vremena bio centar svih zbivanja. Sigurno ga<br> nisu bez razloga zvali grad svetlosti.<br><br>
Zamišljao je ruke umazane ugljem dok udiše pariški smog, a negde u daljini orkestar svira Debisija.<br><br>

Osim toga, ako bih baš hteo da budem grandiozan - pomisli - u Parizu bih mogao da se upoznam sa Debisijem i Satijem!<br><br>
Smejući se sam sebi, počeo je da razmatra ideju da napravi spravu za putovanje kroz vreme.<br><br>
Kao profesor fizike i povremeni izumitelj, bio je siguran da će bar njegove hipoteze imati smisla. Ali, dobro se seća: prvi put kada je pomislio na takvu spravu, zamalo mu se oteo glasan smeh, iako je, kao i uvek, bio sam.<br><br>
Pa ipak…<br><br>

<h2>Ex machina</h2> 
Noćima je duboko i ozbiljno razmišljao o putovanju kroz vreme, kao da je to stvarna naučna mogućnost. Sada je to poprimalo oblik opsesije. Već neko vreme bio je nezaposlen, dao je otkaz na katedri za fiziku, u svojim četrdesetim.<br><br> 
Pomišljao je, pa čak i kada bi uspeo u svojoj nameri da otputuje u neko drugo vreme, najverovatnije nikome ne bi nedostajao.<br><br>
U mislima je razvijao prvi prototip. Zabavljajući se, zaključio je da ta mašina svakako mora da bude dovoljno mala da bi mogao da je ponese — kako bi mogao i da se vrati.<br><br>
Takođe je morala da postoji mogućnost za definisanje tačnog datuma i godine u kojoj želi da se nađe. Pa, to je već koncept.<br><br>
Prošlo je nekoliko meseci otkako je prototip bio samo ideja, i sada je pred sobom imao pravu stvar. Brojčanike za datum i godinu, taster za aktivaciju, i svu ostalu naprednu tehnologiju u lako prenosivom pakovanju.<br><br>
Bližio se trenutak. Uzimajući u obzir sve moguće rizike, odlučio je da taj dan, 1. april, posmatra kao mogući dan svoje smrti, i zato pozavršavao sve preostale obaveze. Napisao je čak i testament (kojim, zapravo, nije ostavljeno mnogo toga).<br><br>
Sutra putujem — ili apri-li-li-li… pomisli.<br><br>
„Kad je bal, neka je zabava. Da možda ipak odem na otvaranje Svetske izložbe? Samo da proverim datum — hm, 15. april. Skoro pa savršeno. Pomericu za dve nedelje, ali ću zato moći da prisustvujem otvaranju Ajfelovog tornja."<br><br>
Iako iskreno uzbuđen, precizno je registrovao prizvuk ludila u tim svojim mislima.<br><br>
<h2>In situ</h2> 
Dolazio je sebi u kratkim navratima, nakon čega je opet gubio svest. Ne seća se jasno koliko je to dugo trajalo. Odjednom je primetio da je nag i to ga je dodatno uznemirlio. Oko njega — gomila ljudi, graja skoro nepodnošljiva, miris znoja i konjskog izmeta.
<br><br>
Francuski, pomisli. Da li je moguće da sam ipak uspeo? <br><br>Krajičkom oka spazio je Ajfelov toranj i ostao zabezeknut. Neki prijatelji su mu jednom rekli da možeš da ga vidiš gde god da si u Parizu. Onda je ponovo izgubio svest.<br><br>
Sledeći put se probudio u bolnici…<br><br>
"Oh mon Dieu, il va bien", reče medicinska sestra u prolazu.<br><br>

<h2>Inter bellum</h2>
Nakon nekoliko dana izašao je iz bolnice, sasvim oporavljen. Tamo su ga svi posmatrali kao neko čudo. Sprava je, srećom, bila netaknuta.<br><br>
Uspeo je i da poseti izložbu, i vidi Ajfelov toranj u punom sjaju. Impozantna građevina, iako su Parižani delovali pomalo zgađeno.<br><br>
Danas razmišljaju drugačije, pomisli. A onda shvati kako je reč „danas“ u njegovom slučaju vrlo relativan pojam.<br><br>
Učinilo mu se nekoliko puta da je video Debisija i Satija — prilike u frakovima, s leđa. Jedan pomalo zdepast, drugi visok i sa monoklom. Ali, nije mogao da zna da li su to stvarno oni.<br><br>
U međuvremenu je iznajmio manji stan i nekoliko nedelja proveo radeći razne poslove u obližnjem bistrou. Ipak, nakon početnog oduševljenja, život u 19. veku ubrzano je počeo da ga zamara.<br><br>
"Grad svetlosti, pih! A gde je svetlost? U lampama sa gasom? Gde je bojler? Kako se ovi ljudi kupaju? Kako peru veš? O internetu da ne govorimo. Ovaj život je nepodnošljiv."<br><br>
<h2>Mea culpa</h2>
Nakon nekog vremena odlučuje da ponovo upotrebi svoju mašinu. Bio je nezadovoljan i sadašnjošću i prošlošću, a neka dalja budućnost bi samo mogla da bude još gora.<br><br> Zato odluči da zatvori oči, nasumice podesi datum i pritisne taster za aktivaciju.<br><br>
<h2>In absentia</h2>
Probudio se u nekom sasvim nepoznatom, skučenom prostoru ovalnog oblika. Kada se potpuno osvestio, čuo je tiho zujanje uređaja. Pridigao se i pogledao kroz elipsoidni prozorčić u samom centru. Ukazao mu se tamni beskraj kosmosa i po neka zvezda.<br><br>
Na spravi je pisalo: 1. april 2183.<br><br>
“Kakva ironija", pomisli.<br><br>
Zatim, u samom ćošku, spazi nešto nalik monitoru. Tek tada je shvatio da njegovo telo bestežinski levitira. Lako se odgurnuo i ugledao svoj lik.<br><br>
Pa ipak, to nije bio samo odraz. Snimak je imao sekund i po zakašnjenja — kao da signal prelazi neki dalji put pre nego što se njemu konačno prikaže.<br><br>
Još dugo je posmatrao ovaj prizor.

 
</p>

  <!-- Ovde ide cela priča u <p> tagovima -->
<br>
  <a href="index.html" class="back">← Nazad na početnu</a>
</main>

 

</body>
</html>
