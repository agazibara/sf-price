<!DOCTYPE html>
<html lang="sr">
<head>
        <!-- Google tag (gtag.js) -->
<script async src="https://www.googletagmanager.com/gtag/js?id=G-N3NPY3SWJB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-N3NPY3SWJB');
</script>
  <meta charset="UTF-8">
  <meta name="viewport" content="width=device-width, initial-scale=1">
  <title>LXR – Aleksandar Gazibara</title>
  <link rel="stylesheet" href="style.css">
  <link rel="icon" type="image/png" href="/img/favicon.png">
</head>
<body>
<main>
  <h1>LXR</h1>
  <h2>Aleksandar Gazibara</h2>
 <div style="text-align: center; margin: 2rem 0;">
  <img src="img/lxr.jpg" width="280" height="auto">
</div>

 <p>
<h2>Centar za eksternu gestaciju, Beograd — 2071.</h2>
 <br>
Na hol monitoru stoji: „Beba Abramović — termin 10:30“.<br>
 Sestra mahne:<br><br>
 — Hajdemo, dr Ilić nas čeka — kaže i okretno klizne niz hodnik.<br><br>
U ordinaciji ih dočekuje dr Ilić.<br><br>
 — Dobar dan. Sedite.<br><br>
 Miloš i Dijana se pogledaju, kratko pregovaraju očima, pa zauzmu stolice.<br><br>
— Danas prolazimo kroz inicijalnu proceduru. Prva faza je prikupljanje materijala. Miloše, vi možete već danas da deponujete ejakulat. Dijana, vama ćemo zakazati ekstrakciju. Na imejl dobijate anketu za definisanje parametara; potom dolazi prvi DNK editing. Imate li pitanja?<br>
— Mislim da ne — kaže Miloš. — Znači, ja počinjem već danas?<br>
 — Tako je. Sestro, pođite s Milošem. Vidimo se za dve nedelje.<br>

E-mail — „Anketa embriona“
<br> Pošiljalac: Nexus (Nacionalni centar za eksternu gestaciju)<br>
 Predmet: Embryo Survey<br>
Poštovani,<br>
 molimo vas da popunite parametre kako bismo u sledećoj iteraciji započeli DNK editovanje.<br><br>
  
— Dako, stigao je imejl! — dobacuje Miloš iz kuhinje.<br>
 — Aha, mili, stižem.<br>
 — Uff, pet strana… potrajaće.<br>
 — Mili, jednom pravimo bebu — nasmeje se Dijana nehajno.<br>
 — U pravu si, ljubavi.<br>
— Aj prvo izgled. Kosa — crna?<br>
 — Može.<br>
 — Oči — plave?<br>
 — Preskoči to sad.<br>
— Konstitucija?<br>
 — Pa nije bitno. Stavi skladna?<br>
 — Pazi ovo: IQ potencijal, akademski nivo.<br>
 — Pa da, to se podrazumeva. Sigurno se nivo genija plaća dodatno, ha-ha.<br>
 — Mislim da si možda i u pravu…<br>
— Predispozicije za bolesti — sve čekiramo za brisanje. Ne prepuštam ništa slučaju, kao oni likovi „priroda će odrediti“. Bože svašta.<br>
 — Dobro, srećo. Rekli smo devojčica?<br>
 — Devojčica.<br>
 — Oči plave?<br>
 — Može, hajde.<br><br>
Miloš i Dijana do duboko u noć biraju parametre svog deteta. Sledeci sastanak sa Dr Ilićem bio je zakazan za naredni četvrtak.<br><br>

<h2>Kontrola</h2>
<br>
Dr Ilić prebira po ekranu.<br><br>
 — Vidim, parametri su izabrani. Miloš, vaš materijal imamo. Dijana, vi ostajete danas.<br>
— U redu — kaže Dijana.<br>
— U ovoj fazi spajamo vaš materijal i radimo DNK optimizaciju. Da bismo bili sigurni u uspeh, napravićemo više kombinacija. Dva optimalna uzorka idu u inkubator do 12. nedelje; tada biramo onaj koji ostaje do kraja razvoja.<br><br>
 (Pogleda ih.)<br><br>
 — Da li radimo i mikrosonde LXR?<br>
— Ne — kaže Miloš, kratko se nakašljavši. — Odlučili smo samo DNK optimizaciju.<br>
— Razumem. Mnogi parovi poput vas tako razmišljaju. Cena često bude odlučujući faktor.<br>
 — Da. Pružićemo joj najbolje moguće uslove.<br>
 — Ah, vidim… devojčica. Imate li ime?<br>
 — Mislili smo Jana, ali nismo doneli konačnu odluku — kaže Dijana.<br>
— Dobro. Stiže vam izveštaj na imejl, kao i link preko koga pratite vitalne parametre. Nekad je to bilo: dođeš kod lekara, ultrazvuk, snimci. Sada je sve u aplikaciji. Pitanje je trenutka kada ćete kroz aplikaciju moći da obavite sve ovo u cemu mi trenutno samo posredujemo. Tehnologija je čudo.<br><br>
Na izlazu, u hodniku, tiho svetli bilbord:<br>
 LXR — „Živite dok večnost ne dođe.“<br><br>

E-mail sa parametrima
<br>Poštovani,<br>
Na osnovu vaše ankete i prikupljenog materijala, kreirana su 4 validna embriona.
Dva optimalna uzorka ulaze u inkubacionu fazu do 12. nedelje, kada se vrši finalna selekcija.<br><br>
Vaši definisani parametri:<br><br>
Pol: Ženski<br>


Kosa: Crna<br>


Oči: Plave<br>


Konstitucija: skladna<br>


IQ potencijal: Akademski (Level B – proširena memorijska arhitektura)<br>


Emocionalni profil: Stabilan (low-anxiety)<br>


Predispozicije: Eliminacija hroničnih i naslednih bolesti<br>


Pros. očekivani životni vek (bez mikrosondi): 92 godine<br>


LXR microsondes™: Nije uključeno<br>



Napomena:<br>
 Parametri se mogu menjati do 8. nedelje razvoja. Nakon toga sve izmene podležu etičkom odobrenju i dodatnim troškovima.<br><br>
Za praćenje vitalnih podataka vaših uzoraka, koristite sledeći link:<br><br>
 [Embryo Monitor – Abramović Family]<br>
Hvala što ste izabrali Nexus.<br><br>


Daki, dođi da pogledamo. Stigli su parametri. A možemo i aplikaciju da instaliramo vec. <br>
Divno, da li mislis da smo pogrešili sa sondama?<br>
Mila, to košta čitavo bogatstvo, ne možemo ni u ludilu, a i pitam se kakav je to život. Ko želi da živi 200 godina?<br><br>


U toku noci Milošev telefon je zasvetleo, probudivsi ga. Bila je to notifikacija od Nexusa u kojoj je pisalo <br><br>

🔔 Nexus Obaveštenje<br>
 Embryo Monitor – Abramović Family<br>
📡 Ažuriranje: Iteracija #1<br>
Embrion #2: Detektovana proto-srčana aktivnost 🫀<br>


Status: Razvoj u toku (3. nedelja)<br>


Električni impulsi: nepravilni / u očekivanom opsegu<br>


Procena vitalnosti: 92%<br>


(Podsetnik: parametri se mogu menjati do 8. nedelje razvoja.)<br><br>


<h2>Nestor i Angelina</h2>

<br>Ništa ne osećam. - reče Angelina.<br>
Da ni ja, ali mislim da ni ne treba ništa da osećamo. - reče Nestor.
- Čudan je onaj Ilić.<br>
- Zašto?<br>
- Ne znam, malo je creepy. Ali dobro, mi smo uzeli najskuplji paket jel tako?<br>
- Da, ovo nas je baš koštalo, ali…da li ima nešto važnije? Proslediću ti e-mail, mada sigurno si ga i ti dobila. Ali, da sve full, srce, svi organi. Rešen rak ako se ne daj bože desi. Nemamo problem. Moramo na kontrolu jednom godišnje, tako je rekao valjda.<br>
- Pogledaću i ja. <br><br>

E-mail
<br>Poštovani korisnici,<br>
Ovaj mejl sadrži sve informacije o vašem ugovoru u vezi sa LXR microsondama kompanije Nexus. Takođe služi kao garancija i podsetnik.<br><br>
U obavezi ste da jednom godišnje dođete na kontrolu; u suprotnom garancija prestaje da važi.<br><br>
Vi ste korisnik Premium LXR paketa, koji obuhvata:<br><br>
Zaštitu od potencijalnih genetskih bolesti (kancer, Parkinson, demencija, lupus itd.)<br>


Redovno održavanje kardiovaskularnog i gastrointestinalnog sistema<br>


Obnavljanje neuronskih mreža<br>


Regeneraciju svih ćelija (radikalno usporavanje procesa starenja)<br>


Očekivani životni vek sa Premium paketom: ≈ 200 godina.<br><br>
Vašim ugovorom obuhvaćena je i opcija za trajnu prevenciju smrti u slučaju otkrića te tehnologije. Kompanija Nexus očekuje da će se to desiti znatno ranije.<br><br>

<div class="fine-print">
 
   Pod „trajnom prevencijom smrti“ podrazumeva se sprovođenje svih raspoloživih mera usmerenih na radikalno usporavanje starenja, prevenciju odumiranja ćelija i obnavljanje vitalnih funkcija organizma.
Navedeni termin ne predstavlja garanciju apsolutne besmrtnosti, već se odnosi na produženo održavanje života u skladu sa tada dostupnim tehnologijama i medicinskim standardima kompanije Nexus.U slučaju pokušaja prirodne reprodukcije između korisnika LXR microsondi™ i osoba
    koje nisu pod istim tretmanom, kompanija Nexus ne garantuje vitalnost embriona niti
    održivost trudnoće. Ovaj scenario nije obuhvaćen ugovorom i ne podleže pravnoj odgovornosti.
  </div>
 Mi vas premošćujemo u večnost.<br>
Vaš
 NEXUS
 <hr>
<br>
- Kako si beše rekao da zovu nas sa sondama? <br>
- Zovu svakako…besmrtni bumbari, vampiri…<br>
- Hm. Neka. Svakako ćemo njih ispratiti na onaj svet. A mi ostajemo.<br>
- Da. Mi ostajemo.<br>
- Kad ćemo dete, septembar zvuči ok?<br>
- Septembar je savršen.<br>
- Dečak?<br>
- Damjan!<br><br>

<h2>2091.</h2>
<br>

- Taša, ko je onaj lik? – reče Jana.<br>
- To je Damjan, sa arheologije.<br>
- Sladak je. Je l’ on sondaš?<br>
- Mislim da jeste. Roditelji su mu poznati, prebogati… izgleda da su još uvek „isti“, znaš ono.<br>
- A-ha. Ma, ne zanima me. Mi psiholozi smo iznad materijalnog, ne?<br>
- Jesmo. Hajmo, kreće predavanje.<br><br>

<h2>Projekat</h2>
<br>
- Taša, vidi. Novi projekat, piše na sajtu. Multidisciplinarni. Simulakrum, rekonstrukcija drevnih zajednica. Prijavio se i onaj sondaš, Damjan…možda da se prijavim i ja.<br>
- Baš te intrigira taj lik. Dobar bi ti bio taj projekat, što da ne. Pa, prijavi se.<br>
- Evo ga i e-mail za grupu. Prijavljujem se.<br>

<h2>Kontakt</h2>
<br>
- Damjan, jel tako?<br>
- Da, a ti si?<br>
- Jana Abramović, ja sam na psihologiji. Prijavlili smo se na Simulakrum.<br>
- Aha! Damjan, drago mi je. Ja sam na arheologiji.<br>
- Da, znam - reče Jana uz osmeh.<br>
- Da razmenimo kontakte, pa da se čujemo ove nedelje?<br>
- Može, naravno.<br><br>

<h2>Prva kafa</h2>
<br>Biblioteka Filozofskog fakulteta bila je skoro prazna. Na stolu pred njima bio je projektor holograma sa planovima starih naselja koje su koristili za Simulakrum. Jana je crtala nešto u tabletu, a Damjan je prelistavao holo-atlas.<br><br>
— Vidi ovo — reče on i nasmeja se. — Ljudi su nekad pravili kuće bez ijedne prave linije. Kao da su se dogovarali da sve bude krivo.<br>
 — Možda im je bilo važnije da budu blizu jedni drugima nego da zidovi budu ravni — odgovori Jana.<br><br>
 On je podiže pogled ka njoj, malo iznenađen.<br><br>
 — To je baš lepo rečeno.<br><br>
 Na trenutak su se samo gledali, a onda oboje skrenuše pogled, kao da su uhvaćeni u nečemu previše ličnom.<br><br>
Na izlazu, dok su skupljali papire, Damjan reče:<br><br>
 — Hajde da nastavimo sutra, ali uz kafu. Ovde sve miriše na prašinu.<br>
 — Može — reče Jana, a osmeh joj je ostao i dok je odlazila niz stepenice.<br>


<h2>Dve godine kasnije (De-LXR)</h2>

- Jano, čuo sam za proceduru. Želim da se rešim tih prokletih sondi i da uživam s tobom. Rizično je, ali biće sve u redu.<br>
- Ma samo mi treba da stradaš još?! Kakva procedura, o čemu pričaš?<br>
— Jano, razumeš li ti? Sa sondama… mi nikad nećemo imati decu onako kako ljudi treba da ih imaju. Postoje podaci, samo ih guraju pod tepih — embrioni propadaju, a i kad se rode, deca ne prežive. Nexus kaže da je to „kompatibilnost“, ali to je samo način da nas drže odvojenim od vas. Ako želim porodicu s tobom, moram da izbacim to iz sebe.
- Postoji ekipa ljudi koji su se već očistili. Ne žele sonde, ne žele da žive trista godina… mislio sam da je mit, ali nije.<br>
- A tvoji roditelji, Damjane?<br>
- Da li je mene ikad iko pitao šta ja želim?<br>
- Koliko je to opasno, zaista?<br>
- Slušaj me, Jano. Želim porodicu. Želim da nam deca budu prirodna. Ne trebaju mi vekovi, kapiraš?<br>
- Kapiram… ali nisi mi odgovorio.<br>
- Rizično je. Ubrizgaju ti serum sa virusom. On se širi kroz telo i ubija sonde koje se same raspadaju narednih nedelja.<br>
- Ali?<br>
- Ali… neko je stradao. I postoji mogućnost da imunitet značajno oslabi.<br>
- O, Bože, Damjane…<br>
- Većina ljudi bude potpuno ok.<br>
- Strašno mi je sve to.<br>
- Ja to želim.<br><br>


Kasnije te večeri Damjan je na dark webu pronasao kontakt osobe koja je nudila serum Zvali su ga De-LXR. <br><br>

- De…kao deinstalacija? Pomisli Damjan.<br><br>

Cena je bila simbolična, taman tolika da ekipa koja ga je pravila pokrije svoje troškove. Niko tu nije razmišljao o zaradi. Cilj je bio pomoći ljudima da pronađu slobodu i pokušaju da žive normalno.<br><br>

Sa tom osobom dogovorio se da se sutradan u toku noći nadju u jednom od haustora u centru grada koji im je obojici bio poznat.<br><br> 

Damjan je Jani rekao da izlazi na kratko. Dobio je i uputstvo. Radilo se o špricu koji je imao integrisanu iglu i mehanizam za ubrizgavanje. Trebalo je samo da ga nasloni na kožu i da ispali serum.<br><br>

Legao je u krevet, poljubio Janu, koja ga je još nekoliko puta pitala da li je siguran.<br><br>

Konačno mu je ubrizgala tečnost koja je trebalo da ga oslobodi od svega.<br><br>

U prvih nekoliko trenutaka ništa, a onda nagli nalet parališućeg bola. Damjan se izvijao.  Kao da mu kosti pucaju iznutra. Krv mu poteče iz nosa, a iz usta gusti, crni sekret.<br><br>
Zatim su počele halucinacije. Ogromni požar koji je gutao sve pred sobom. Starce i decu, ugljenisana tela, vrisak i zapomaganje. Prizori su mu se smenjivali velikom brzinom. Imao je utisak da ga vihor izazvan plamenom razbacuje svuda okolo. <br><br>
A onda je sve počelo da posustaje i da se smiruje. Još neko vreme se nekontrolisano grčio. Jana ga je sve vreme brisala hladnim oblogama veoma zabrinuta. <br><br>
Damjan je ležao mokar, prekriven sopstvenim znojem i krvlju, oči zakovane za plafon. Disanje mu se postepeno smirivalo.<br><br>
- Hvala ti Jano.<br><br>
<br><br>Delovalo je da se Damjan potpuno oporavio. Nije imao nikakve vidljive posledice. U narednih nekoliko godina venčali su se i dobili Nebojšu, Kristinu i Tatjanu. Život je postao stabilan i predvidiv. <br><br>Sa roditeljima je izgubio kontakt — nikada mu nisu oprostili odluku da odbaci njihovu ideju o besmrtnosti.

<h2>2111.</h2>
<br>
Počelo je jedno jutro bez ikakve najave. Damjan se zakašljao i primetio da mu iz grla curi krv. Nije hteo kod lekara neko vreme, ali Jana je bila uporna.<br><br> 

U međuvremenu je jednom ili dva puta pao u stanu a da mu nije bilo jasno zbog čega.<br><br>
Ispostavilo se da vesti nisu dobre. Nakon detaljnih analiza, pretraga i pregleda, Damjanu je dijagnostikovan PVIS (Post-Viralni Imunološki Sindrom).<br><br>
Doktor je rekao da su imali nekoliko sličnih slučajeva poslednjih godina, redak ali prepoznat obrazac kod onih koji su prošli kroz De-LXR.<br><br>
Slično kao AIDS nekad, samo bez spoljnog uzroka. Ovo je bila posledica godina tihog, postepenog slabljenja organizma. Najverovatnije zbog onog seruma.<br><br>
Počeo je naglo da mršavi, sitne rane na koži nisu mu zaceljivale, svaka prehlada trajala je nedeljama. Telo mu je lagano odustajalo, kao da gasi funkciju po funkciju.<br><br>
Prognoza je bila loša: govorilo se o nedeljama, možda mesec dana u najboljem slučaju.<br><br>
Jana je pokušala da stupi u kontakt sa Damjanovim roditeljima, ali nije imala uspeha. Čula je tek usput da su na proputovanju po Indoneziji i da planiraju turistički let u orbitu.<br><br>

<h2>Misli</h2>
<br>
Jana je u godinama nakon Damjanovog odlaska često mislila o tome kako bi izgledao život da nije ubrizgao serum. Da li bi ostali zajedno? Da li bi njihova deca postojala?<br><br>
Odgovor je uvek bio isti: Damjan je umesto iluzije o besmrtnosti izabrao stvarnost.<br><br>


 



<br><br>
 </p>

<br>
  <a href="index.html" class="back">← Nazad na početnu</a>
</main>
</body>
</html>
