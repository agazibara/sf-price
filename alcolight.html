
<!DOCTYPE html>
<html lang="sr">
<head>
    <!-- Google tag (gtag.js) -->
<script async src="https://www.googletagmanager.com/gtag/js?id=G-N3NPY3SWJB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-N3NPY3SWJB');
</script>
  <meta charset="UTF-8">
  <meta name="viewport" content="width=device-width, initial-scale=1">
  <title>Alcolight – Aleksandar Gazibara</title>
  <link rel="stylesheet" href="style.css">
  <link rel="icon" type="image/png" href="/img/favicon.png">

</head>
<body>
<main>
  <h1>Alcolight</h1>
  <h2>Aleksandar Gazibara</h2>

 <div style="text-align: center; margin: 2rem 0;">
  <img src="img/alcolight.png" width="290" height="auto">
</div>

 
<div class="alcolight-reklama">
  <h1>AlcoLight — skip the shyte!</h1>
  <p>Volite alkohol, ne volite zavisnost?<br>
  Imamo rešenje za Vas!<br><br>
  Alcolight pilula sve vaše probleme rešava trenutno.<br>
  Popijete je naredno jutro i od tog trenutka<br>
  ponovo niste više zavisnik!<br><br>
  Javite nam se — mi vas čekamo!</p>
</div>



<br><br>


 
<p>Reklama mu je uporno prodirala u svest koje skoro da nije bilo.<br><br>

“Okej, znači danas opet pakao od dana” pomisli istovremeno mireći se s realnošću novog jutra.<br><br>

Todor je bio apsolvent Filozofije, izlasci su bili uobičajena stvar, društvo je bilo veliko. Niko nije previše razmišljao o bilo kakvim posledicama. Alkohol i droge su bili apsolutno pristupačni. Mladost = besmrtnost, zar ne?<br><br>

Pročitao je negde članak o fenomenu visoko funkcionalnog alkoholicara. Koncept mu je bio podjednako bizaran i primamljiv. Pijes, a ne smeta ti. Uživas, a ipak niko oko tebe ništa ne primećuje. Mora da postoji neka kvaka, pomislio je - uvek postoji.<br><br>

Roditelji su mu već duže vreme bili u inostranstvu, radeći unosne poslove, potpuno predani karijerama. On nije morao da se brine o trivijalnostima. Budući mlad i u toku sa savremenim zbivanjima, potrudio se da svoj život organizuje tako da se njime sto ređe bavi.<br><br>

Svi računi su bili automatski plaćeni, kućnu pomoćnicu je organizovao njegov lični Ai asistent (AIGO), imala je svoj ključ, on je nikada nije sreo. I to je plaćao automatski.<br><br>

Više puta mesecno visio je na Amazonu, Ikejinom sajtu, kao i HHV za poručivanje ploča. Smatrao je da je čovek bogat ako ima više hobija. Njegova garsonjera bila je namestena tačno po njegovom ukusu. Iako je imao i više primeraka jedne te iste stvari, ništa tu nije bilo višak i sve je imalo svoju preciznu namenu.<br><br>

Kao veliki filmofil, nedavno je sa Amazona poručio projektor i platno kombo, a potom preko AIGO asistenta organizovao i montažera. Ni njega nije sreo.<br><br>

Ponekad je pomisljao kako ima posla sa duhovima, koji dodju urade sve sto je potrebno i nestanu bez traga. Imao je utisak da ih čak i ne plaća. Sredstva na kartici koju su mu roditelji namenili su bila čini se neisrcpna.<br><br>

Kako su studije odmicale, povremeno je poceo da uživa u alkoholu i kada nije bio s društvom. Po jedan gutljaj pred spavanje, takozvani night cap. Da ublaži oštricu, da se opusti, da lakše zaspi.<br><br>

Posvetio se tematici, kao i svemu drugom uostalom. Pomišljao je, pa ovo je neka vrsta hobija takođe? Čitao je prikaze u vezi sa raznim vrstama burbona i viskija i marljivo vaspitavao svoje nepce, kalibrišući ga za uzivanje u najfinijim pićima.<br><br>

To sad više nije bilo samo pićence, to su bili celi rituali, kojima se neizmerno radovao. Progura taj obavezni deo dana, ali s mišlju da kada se jednom vrati u svoju alko-laboratoriju može potpuno da se posveti svom uživanju.<br><br>

Gledajući unazad, smatrao je ovaj period svojom romantičnom fazom u odnosu prema nezadrživo rastućoj zavisnosti.<br><br> </p>

<h2>Blackout</h2><br><br>

Kućna pomoćnica ga je jednog dana pronašla u kuhinji, bez svesti. Hitno je prebačen u obližnju bolnicu gde su izveli proceduru ispiranja želuca. <br><br>Rečeno mu je da je jedva preživeo. Obavešteni su i roditelji, koji su veoma brzo pronasli moguće rešenje za sve njihove probleme i obavestili Todora o svom planu.<br><br>

<h2>Inicijalizacija</h2><br><br>

Osvanuo je utorak. Kao sto je bilo zahtevano, Todor već nekoliko dana nije pio. U inboksu mu je bio email od roditelja koji su mu zeleli srecu i trazili da se obavezno javi kada sve bude gotovo.<br><br>

Taksi ga je čekao ispred zgrade, porucio ga je na klik. Jos jedan duh, možda kada bi postojalo neprozirno staklo između vozača i putnika. <br><br>

Prenuo ga je poziv od taksiste koji ga je obavestio da je stigao. Nakon kracće vožnje stigli su do ustanove.<br><br>

"Dobro jutro Todore" - reče sestra na prijavnici - sedite, dr Simic stiže za koji minut.<br><br>
"Dobro jutro" - odgovori.<br><br>

Ubrzanim, uvežbanim, formalnim hodom, možda malo nalik na manekene na pisti, hodnikom je klizio dr. Simić.<br><br>

Todore, momče! S roditeljima je sve rešeno, račun je plaćen, sala je spremna, da li si ti spreman?<br><br>
Da - neubedljivo reče Todor.<br><br>
Vrlo dobro. Siguran sam da si pročitao sve pojedinosti iz ugovora i potpisao saglasnost i odricanje od odgovornosti. Naravno da ništa ovde nije previše rizicno, ali…<br><br>
Biću u totalnoj anesteziji?<br><br>
Jeste, ali procedura je veoma kratka. Potrebno je da tvoje receptore pripremimo za našu tabletu koja ce na dalje vrlo jednostavno rešavati sve tvoje probleme. Mi smo sve usavršili. Nisu to nikakve blokade, ti ces i dalje moci da koristiš alkohol, ali ovo je neka vrsta dugmeta koja prekida prateće nelagodnosti. Pa, dobro ti to sve već sigurno znaš, zato si ovde!<br><br>
Hm, ok - rece Todor pomirljivo.<br><br>
Pođimo Todore, sestro javite ovima u sali da stižemo.<br><br>

<h2>Surogat</h2>

Javio se tog dana roditeljima da im kaže kako je sve u redu i da ne treba da se brinu. Osim što je bio pomalo grogi, verovatno od anestezije, nije osećao ništa posebno. Imao je samo neku novu vrstu oklevanja u vezi s alkoholom, iako bi tablete trebalo da mu pruže potpunu i apsolutnu slobodu. <br><br>

Dobio ih je deset. Svaki naredni set se dodatno plaća, potrudio se da isprogramira AIGO.<br><br>

Izdržao je do pet sati. Zašto baš pet, pomislio je, a onda se setio izjave za koju je znao da se lažno pripisuje Oskaru Vajldu — da su svi u njegovoj porodici alkoholičari posle pet popodne. To mu je bilo smešno. <br><br>

Počeo je sa svojim ritualom — jedan viski, drugi, treći. Boca se praznila, Todor je tonuo u poznati zagrljaj, čula su tupela, svet je postajao nežniji, lepši i podnošljiviji. <br><br>

Ne seća se kada je zaspao, gledao je film, ne zna ni koji. Nije podigao platno.<br><br>

Kada se probudio, osetio je stari poznati ukus u grlu, mozak mu je bio stisnut od dehidratacije. Telo mu se ljuljalo. Osećaj gađenja prema samom sebi i razočarenja se prelamao kroz svest. <br><br>

A onda… setio se tablete. Pa da, zaboravio sam — imam rešenje. Popio ju je uz nekoliko gutljaja vode. U uputstvu je pisalo da treba da prilegne desetak minuta i sačeka da dejstvo počne.<br><br>

Ovo kao da je sedativ, pomisli. Vrlo brzo je postao potpuno smiren. Glava se razbistrila. Oseċaj krivice je potpuno nestao. Zamislio se malo u vezi sa rasporedom predavanja za taj dan, a onda shvatio da je sve potpuno u redu i da se oseċa baš dobro.<br><br>

Ovo je apsolutna perfekcija. - pomisli.<br><br>

<h2>Monoturnir</h2><br>
Njegov hobi dobio je novi život. Pomislio je da je ovo zapravo ideal visoko funkcionalnog alkoholičara — s tim da je on to mogao da prestane da bude kad god poželi.<br><br>

Kolekcija viskija se povećavala. Osmislio je i neku vrstu turnira sa samim sobom — trebalo je da otkrije koji će ga viski brže i lakše dovesti do stanja alko-nirvane, kako je to nazivao. <br><br>

Sa roditeljima je imao nešto češće kontakte — čak su jednom imali video poziv u troje, i to svako sa različite lokacije.<br><br>

Život je ponovo imao smisla.<br><br>

<h2>EOL</h2>

Kućna pomoćnica ga je ponovo našla. Ovaj put — kasno.<br>
Otac je hitno doputovao u Beograd. Sahranu je organizovao online.<br><br>
Majka je imala neodložne obaveze.
<br><br>

    
</p>

  <!-- Ovde ide cela priča u <p> tagovima -->
<br>
  <a href="index.html" class="back">← Nazad na početnu</a>
</main>
</body>
</html>
