<!DOCTYPE html>
<html lang="sr">
<head>
        <!-- Google tag (gtag.js) -->
<script async src="https://www.googletagmanager.com/gtag/js?id=G-N3NPY3SWJB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-N3NPY3SWJB');
</script>
  <meta charset="UTF-8">
  <meta name="viewport" content="width=device-width, initial-scale=1">
  <title>Archai – Aleksandar Gazibara</title>
  <link rel="stylesheet" href="style.css">
  <link rel="icon" type="image/png" href="/img/favicon.png">
</head>
<body>
<main>
  <h1>Archai</h1>
  <h2>Aleksandar Gazibara</h2>
 <div style="text-align: center; margin: 2rem 0;">
  <img src="img/archai2.png" width="280" height="auto">
</div>

 <p>
Mislim da su samo otišli...<br><br>

<h2>TERENSKI IZVEŠTAJ #46/2049 — LOKALITET GF-94</h2>
<pre class="report-arm2">
<b>RGF Geologija/Geofizika - atmosferska odstupanja
Istraživač: dr S. Armenulić
Datum: 23. septembar 2049.</b><br>

Registrovana je anomalija.<br>
Barometarske vrednosti povremeno osciluju. <br>
Promene traju tačno 8 sekundi, sa amplitudom od 3.2 do 4.9 milibara.<br>
Nema seizmičke aktivnosti. 
Nema pomeranja tla. 
Nema temperaturnih razlika. 
Nema vetra.<br>
Ptice i dalje izbegavaju oblast. 
Nema insekata. 
Oprema je prethodno kalibrisana. 
Tri puta sam proverio. 
Očitavanja su stabilna.<br><br></pre>
<br><br>
<h2>S. Armenulić</h2>

"Šta se kog đavola ovde desilo?<br><br>
Tako velika promena pritiska u tako malom prostoru. Ništa ne razumem. Možda opet oprema ne radi dobro. Ne znam ni da li da šaljem ovaj izveštaj, pomisliće neko da sam sišao s uma."<br><br>

Armenulić, čovek srednjih godina, bez porodice. Nauka mu je jedina stvarna obaveza i strast.

<br><br>
Već tri nedelje beleži značajne oscilacije. Isprva deluju kao da su nasumične, ali kasnije utvrđuje da se dešavaju na svakih 5 dana. Uvek unutar radijusa od tačno 13 metara. I uvek traju 8 sekundi.<br><br>

“Ako su merenja tačna, ovo bi mogao da bude interesantan fenomen... možda za Nobela." Nasmeja se toj skoro nasumičnoj misli. <br><br>
“A možda je konačno vreme da zamenimo opremu za nešto što je malo pouzdanije. Ok, nazad do fakulteta, pa zasluženi vikend.”<br><br>

<h2>Na terenu</h2>

Ponovo na terenu, zaintrigiran, Armenulić posvećuje svu svoju pažnju zbivanjima u radijusu sa anomalijama, kako se ispostavilo prvom od nekoliko.<br><br>
Pod UV svetlom, primećuje da su fosilni tragovi organskog porekla pravilno isečeni i savršeno kružni. Staro drvo, životinjski zubi, mumificirana tkiva. Prečnik identičan. <br><br>  
“Ovo nisu oštećenja od sedimenta ni vode. Najviše liči na nekakvo uzorkovanje.”

Nebo je bilo olovno, bez vetra. 

Odjednom, barometar je zazviždao. Kratak ton. Iritantan. Odstupanje.<br><br>
Pogled na displej: +4.6 milibara. Za tri sekunde.<br>
Magnetometar šiba krivu van skale. <br><br>
Geofon pokazuje vibraciju, ali tlo se ne miče, nema zvuka. U istom trenutku osetio je blag, neprijatan pritisak u ušima, kao pri naglom poniranju pod vodu.
Posle 8 sekundi — tišina. Kao da je neko isključio prekidač.  Uši su mu još kratko bridele.<br><br>

Stajao je iznad bele linije kredom obeleženog kruga, gledajući u mirnu travu.
Prsti su mu se znojili u tankim rukavicama, puls mu je bio ubrzan i imao je iznenadni nalet panike. S teskobom u grudima, imao je osecćaj da ga nešto posmatra.

“Šta se to dešava?”

<br><br>

<h2>TERENSKI IZVEŠTAJ #47/2049 — LOKALITET GF-94</h2>
<pre class="report-arm2">
<b>RGF Geologija/Geofizika - atmosferska odstupanja
Istraživač: dr S. Armenulić
Datum: 14. oktobar 2049.</b><br>
Nalazi:<br>
* Mikroperforacije — geometrijski perfektne, 1,7–1,9 µm. Raster pravilnog rasporeda.
* Izostanak DNK na perforiranim zonama; neperforirani uzorci — DNK očuvan. 
* Sintetička kontaminacija — neidentifikovane nanostrukture 
* Geo-strukturne anomalije — mikrokoncentrične frakture tipične za sondiranje bez fizičkog kontakta
</pre><br> 

„Sav DNK materijal uklonjen je s neverovatnom preciznošću. Prećutao sam da sam naišao i na ljudsku dlaku — to bi bilo previše. Možda moja. Ionako sumnjam da će ovaj izveštaj ikada ugledati svetlost dana. Previše je čudno.“<br><br>

<h2>13m * 8</h2>

Prošlo je još 3 nedelje otkako je Armenulić prvi put registrovao anomalije.<br><br> Odlučio je da i dalje ni sa kim ne deli ova saznanja. Izveštaje fakultetu je falsifikovao navodeći da je stanje redovno. <br><br>

Intimno je osećao da je na tragu nečega što prevazilazi okvire njegovih istraživanja, ali i kapaciteta sredine da ovako nešto pojmi. <br><br>

“Odstupanja zbog opreme... šanse za tako nešto su sada mizerne.”<br><br>

Registrovao je osam krugova radijusa 13 metara u većem radijusu od ukupno 233 metra.<br><br>

<h2>Mapa</h2>
Proširio je pretragu i pažljivo beležio koordinate svakog novog kruga. Kada ih je uneo u softver, ekran se ispunio tačkama koje, izdaleka, nisu izgledale nasumično.<br><br>
Kao da svaki sledeći krug izrasta iz prethodnog, po nekoj unutrašnjoj logici koja mu je izmicala.<br><br>
Zumirao je i vraćao prikaz unazad, pokušavajući da pronađe pravilo. Nije to bio raspored koji pravi vetar, ni taloženje sedimenata, ni korenje biljaka. <br><br>
Armenulić nije bio siguran šta ga više uznemirava: obrazac koji podseća na potpis ili to što je sve ovo bilo potpuno nemoguće.<br><br>

<h2>Misli</h2>

Živimo ne mareći. Onda se, ponekad, dogodi nešto poput gravitacionog drhtaja koji može da registruje samo instrument vredan nekoliko milijardi.<br><br>
Ovo je možda krupnije nego što iko može da zamisli. 
Ne postoji teorijski okvir za ovo.
Ne tvrdim ništa. Za sad samo beležim, a nisam siguran ni zašto, kad ga niko drugi neće čitati.<br><br>
Deluje kao da je izvan domašaja našeg razumevanja.<br><br>

<h2>Nekoliko meseci kasnije</h2>

Armenulić je i dalje provodio vreme na terenu očekujući novi razvoj, anomalije, podatke. <br><br>

Međutim, poslednja se desila sada već odavno. Sve prethodne desile su se u okviru jednog meseca, tačnije 34 dana. Šta god da je to bilo, više ga nema.<br><br>

Ako bilo kome dam ove podatke… rizikujem da budem predmet podsmeha do kraja karijere. Renomirani naučnik izgubio razum… već mogu da zamislim.<br><br>

Ali, znam da se ovde desilo nešto krupno.<br><br>

 

 

Dođoh, videh… odoh?<br><br>
 </p>

<br>
  <a href="index.html" class="back">← Nazad na početnu</a>
</main>
</body>
</html>
